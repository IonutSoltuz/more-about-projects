# Mai multe despre proiecte

Mai jos am adăugat câteva dintre proiectele la care am lucrat în ultimii 2 ani.

## 2025 - Prezent

### Moduri TmodLauncher
Creez o versiune modificată a jocului *Terraria*, folosindu-mă de propriile mele cunoștințe de C# și sprite-uri desenate în Gimp.

## 2025

### Autoclicker
Am creat un mic autoclicker pentru uz personal în limbajul C#, care poate acționa click stânga sau dreapta în orice aplicație, cu o frecvență de 1 ms (ce poate fi setată).

## 2024 - Prezent

### Drona
Împreună cu un coleg, am reușit să proiectăm o dronă din diverse piese (ex: placă Arduino, baterie-acumulator de mașină cu telecomandă, motoare trifazate, carcasă proiectată și printată 3D de noi, multe suduri). Semestrul trecut, am urmat un curs de programare în timp real a unui microprocesor, ceea ce ne-a permis să o îmbunătățim. În prezent, încercăm să înlocuim piesele lipite/create amatoricește cu unele mai profesionale.

## 2024 - Prezent

### Joc TPS în Unity
Am participat la o școală de vară oferită în cadrul facultății pentru crearea jocurilor în Unity, numită 3DUPB2024. Am studiat mediul de lucru, logica proiectării nivelelor și a GPU-ului. Școala de vară s-a încheiat cu prezentarea unui joc 3D, realizat individual, în forma sa scheletică, pe care îl pot continua independent.

## 2024

### Algoritm de detectare a anomaliilor în clasificarea obiectelor
Am proiectat, în cod Python, un algoritm ce primește câteva mii de „poze” de rezoluție mică, pixelate, alb-negru pentru antrenament, iar apoi o cantitate mai mică, dar tot în cifra miilor, ce urmau să fie clasificate ca obiecte (ex: tricou, pantof) cu o eficiență de 91%. A fost un proiect propus de un curs al facultății, iar rezultatul meu a fost plasat în top 10 al celor mai bune performanțe din seria participantă (aprox. 80 de studenți).

## 2024

### Bază de date cu interfața grafică
Am creat o bază de date în SQL pentru evidența pacienților cu tratamente speciale, la care am realizat o interfață grafică cu secțiune de login în C#.

## 2024

### Participare la ZebraHack Hackathon
Am creat o pagina web folosind HTML, CSS și JS.

## 2023

### Aplicație web
Am codat o pagină web despre un joc video folosind HTML, CSS și JS, care conținea diverse elemente implementate pentru experiența mea proprie.

## 2023

### Decriptarea și ajustarea unei "imagini"
Am creat un cod în C care citește un document Notepad scris literalmente în chineză și îl transformă în text ce cuprinde numere de trei cifre, reprezentând nuanțe de gri în formatul PGM al imaginii. După decriptare, urma o secvență de îmbunătățire a clarității imaginii, aplicând un filtru median cu rază variabilă, selectată de utilizator. Imaginea PGM era intenționat coruptă de „stray pixels” pentru a evidenția diferențele razelor.
